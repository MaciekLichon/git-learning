<!DOCTYPE html>
<html lang="pl">
</html>
  <head>
    <meta charset="utf-8">
    <title>Git learning</title>
    <link rel="stylesheet" href="css/style.css">
  </head>
  <body>
    <h1>Na straganie</h1>
    <h2>Jan Brzechwa</h2>
    <p>
      Na straganie w dzień targowy <br>
      Takie słyszy się rozmowy: <br>
      <br>
      "Może pan się o mnie oprze,<br>
      Pan tak więdnie, panie koprze."<br>
      <br>
      "Cóż się dziwić, mój szczypiorku,<br>
      Leżę tutaj już od wtorku!"<br>
      <br>
      Rzecze na to kalarepka:<br>
      "Spójrz na rzepę - ta jest krzepka!"<br>
      <br>
      Groch po brzuszku rzepę klepie:<br>
      "Jak tam, rzepo? Coraz lepiej?"<br>
      <br>
      "Dzięki, dzięki, panie grochu,<br>
      Jakoś żyje się po trochu.<br>
      <br>
      Lecz pietruszka - z tą jest gorzej:<br>
      Blada, chuda, spać nie może."<br>
      <br>
      "A to feler" -<br>
      Westchnął seler.<br>
      <br>
      Burak stroni od cebuli,<br>
      A cebula doń się czuli:<br>
      <br>
      "Mój Buraku, mój czerwony,<br>
      Czybyś nie chciał takiej żony?"<br>
      <br>
      Burak tylko nos zatyka:<br>
      "Niech no pani prędzej zmyka,<br>
      <br>
      Ja chcę żonę mieć buraczą,<br>
      Bo przy pani wszyscy płaczą."<br>
      <br>
      "A to feler" -<br>
      Westchnął seler.<br>
      <br>
      Naraz słychać głos fasoli:<br>
      "Gdzie się pani tu gramoli?!"<br>
      <br>
      "Nie bądź dla mnie taka wielka" -<br>
      Odpowiada jej brukselka.<br>
      <br>
      "Widzieliście, jaka krewka!" -<br>
      Zaperzyła się marchewka.<br>
      <br>
      "Niech rozsądzi nas kapusta!"<br>
      "Co, kapusta?! Głowa pusta?!"<br>
      <br>
      A kapusta rzecze smutnie:<br>
      "Moi drodzy, po co kłótnie,<br>
      <br>
      Po co wasze swary głupie,<br>
      Wnet i tak zginiemy w zupie!"<br>
      <br>
      "A to feler" -<br>
      Westchnął seler.
    </p>
  </body>
</html>
